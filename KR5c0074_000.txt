# -*- mode: mandoku-view -*-
#+TITLE: 老子解
#+DATE: 2015-08-29 00:18:34
#+PROPERTY: BASEEDITION HFL
#+PROPERTY: WITNESS WYG
#+PROPERTY: JUAN 0

<md:KR5c0074_HFL_001-001a>¶<pb:KR5c0074_WYG_000-1a>
欽定四庫全書　　　　　子部十四
　老子解　　　　　　　　道家𩔖
　　提要
　　　　(臣/)等謹案道徳經解二卷宋蘇轍撰蘇氏之
　　　　學本出入於二氏之間故得力於二氏者特
　　　　深而其發揮二氏者亦足以自暢其説是書
　　　　大㫖主於佛老同源而又引中庸之説以相
　　　　比附蘇軾跋之謂使漢初有此書則孔老為
<pb:KR5c0074_WYG_000-1b>
　　　　一使晉宋有此書則佛老不二朱子則以其
　　　　援儒入墨作雜學辨以箴之然二氏之書徃
　　　　徃隂取儒理而變其説儒者説經明道不可
　　　　不辨别毫釐剖析疑似以杜學者之岐趨若
　　　　為二氏之學而註¶二氏之書則為二氏立言
　　　　不為儒者立言矣其書本不免援儒入墨註
　　　　其書者安得不各尊所聞哉故自儒家言之
　　　　則轍書為兼⬤兩岐自道家言之則轍書猶
<pb:KR5c0074_WYG_000-2a>
　　　　　為各明一義今既存老子以備一家轍書亦
　　　　　未可竟廢矣乾隆四十年十月恭校上
　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　總　校　官(臣/)陸　費　墀
